به گزارش خبرنگار مهر ، وزارت تعاون ، کار و رفاه اجتماعی در گزارشی که به تازگی منتشر کرده است، علاوه بر اعلام شاخص‌های بازار کار و وضعیت اشتغال و بیکاری، مدعی شده که نه تنها نرخ بیکاری در کشور افزایش نداشته، بلکه تمام شواهد مستندات مرتبط، نشانگر بهبود وضعیت شاخص های مهم و کلیدی بازار کار در کشور طی سالهای اخیر نسبت به قبل است.

نکته حائز اهمیت در این گزارش، تغییرات شاخص فلاکت است . 
تغییرات این شاخص از سال ۹۰ تا ۹۵ نیز نشان می‌دهد که شاخص بینوایی ( شاخص فلاکت ) که از مجموع نرخ  تورم و نرخ بیکاری بدست می آید ، از ۴۱.۶ درصد در سال ۱۳۹۱ به ۱۹.۳ درصد در سال ۱۳۹۵رسیده است. 
از این رو با فرض عدم تغییر چشمگیر در نرخ بیکاری، در صورتی که نرخ تورم همچنان از روند نزولی برخوردار باشد، می  توان شاهد بهبود وضعیت شاخص بینوایی در کشور بود.
مدارس سه گانه کیمیای دانش در مناطق ارزوئیه، صوغان و اسفندقه افتتاح شد.

به گزارش روابط عمومی گروه مالی گردشگری ؛ این مدارس توسط بنیاد نیکو کاری یاس فاطمه النبی از شرکتهای عضو گروه مالی گردشگری و با تخصیص اعتبار از سوی بانک گردشگری آماده بهره برداری شد.

مهدی جهانگیری رییس گروه مالی گردشگری و رییس هیات مدیره بنیاد نیکو کاری یاس فاطمه النبی در آیین گشایش مرکز آموزشی کیمیای دانش ۱ در اسفندقه اظهار داشت:ما به عنوان یک بنگاه کاملا خصوصی اعتقاد داریم باید در نظام اسلامی وظایف خود را براساس رسالتمان انجام می دهیم و اینکه تصور می کنیم هراقدامی باید توسط دولت انجام شود، کاملا غلط است و ما نیازمند یک جهاد ملی برای توسعه کشور هستیم.

رییس گروه مالی گردشگری با بیان اینکه برای توسعه هر کشوری راهی به جز توجه به آموزش و پرورش و بهداشت مردم وجود ندارد  افزود: همه کشورهایی که به توسعه یافتگی رسیده اند، به این حوزه ها توجه ویژه‌ای کرده اند زیرا آموزش و پرورش هر کشور جاییست که زمینه توسعه هر کشور و بروز استعدادهایی که می تواند کشور را بسازد فراهم می کند.

جهانگیری با اشاره به ساخت مدرسه در مناطق محروم تصریح کرد: این حداقل کاری می باشد  که گروه مالی گردشگری برای مردمی که خود را بدهکار مردم این منطقه می دانیم انجام داده و ما شرمنده مردمی هستیم که بعد از گذشت حدود ۴۰ سال از جمهوری اسلامی، ذوق دارند که با بارش باران سقف آنها چکه نمی کند.

وی در ادامه اظهار داشت: کشور ما بعد از انقلاب با خرابی های جنگ و همچنین در دوره ای ناخواسته با تحریم های ظالمانه‌ای مواجه شدیم که در نتیجه باعث شد در خیلی از نقاط کشور شاهد عقب ماندگی‌هایی باشیم که جای بسیار تاسف دارد.

وی افزود: به یمن تدبیر رهبر معظم انقلاب و عملکرد هوشمندانه ایشان و اقدامات موثر رییس جمهور دولت تدبیر و امید ، دولت توانست با تغییر ادبیات و گفت گوی جهانی، کار مذاکرات هسته‌ای را به سرانجامی برساند و دریچه دیگری به روی اقتصاد و کسب و کار کشور باز کند.
رییس هیات مدیره شرکت یاس فاطمه النبی در بخش دیگری از سخنان خود گفت: سخت این است که روستایی در جامعه ما در فاصله چند ده کیلومتری مرکز استان که مرکز توسعه یافتگی است قرار داشته باشد اما فاقد مرکز آموزشی لازم باشد.

رییس گروه مالی گردشگری اظهار کرد: امروز زمینه یک حرکت رو به جلو و امید در دل مردم صبور و مقاوم ما باز شده و این مردم مستحق تلاش شبانه روزی و توجه و خدمت بیشتری هستند.
جهانگیری با بیان اینکه آمادگی داریم برای بورسیه علمی بچه های این منطقه که وارد دانشگاه شوند، کمک کنیم تا کسی به خاطر مشکلات مالی از ادامه تحصیل باز نماند تصریح کرد: افتخار می‌کنیم که حداقلی از  وظایف خود نسبت به مردم را انجام دادیم و امروز اگر شرایطی فراهم شده، ادای دین و وظیفه ملی ماست.

آمادگی گروه مالی گردشگری برای ساخت یک واحد ( صنعتی ) در صوغان
 
جهانگیری همچنین در مراسم افتتاح  مرکز آموزشی کیمیای دانش [۲ ] در صوغان گفت: آمادگی مجموعه و گروه مالی گردشگری را برای ایجاد یک واحد صنعتی در صوغان برای رفع مشکل اشتغال اعلام می کنم و گروهی را به زودی برای انجام مطالعات فعال خواهیم کرد تا مقدمات کار بزرگ انجام شود.

 وی افزود: احساس می کنم در جمع خانواده خود حضور دارم و خوشحالم که به همت همکارانمان توانستیم در دوره یک ساله بنیان یک حرکت فرهنگی را در این منطقه گذاشته و به فرزندان سختکوش این منطقه هدیه بدهیم.

 رییس هیات مدیره بنیاد نیکوکاری یاس فاطمه النبی در ادامه تصریح کرد: توسعه این منطقه نیازمند اقدامات زیرساختی است و باید فرماندار منطقه مکاتبات موارد موثر در توسعه این بخش و شهرستان را با معاون اول رییس جمهور انجام دهد و بنده نیابتا از سوی مردم و فرماندار پبگیری خواهم کرد.

 مدیر گروه مالی گردشگری با بیان اینکه احساس می کنیم نسبت به این خاک و منطقه بدهکاریم و هر کاری که بتوانیم انجام دهیم، جزو وظایف اخلاقی خود می دانیم اظهار کرد: با توجه به ظرفیت بسیار فراوان معادن در این بخش، می‌توانیم زمینه اشتغال جوانانی که از بیکاری رنج می‌برند، را فراهم کرده و فقر و فساد را از این منطقه از بین برد.

 وی گفت: آمادگی مجموعه و گروه مالی گردشگری را برای ایجاد یک واحد صنعتی در صوغان برای رفع مشکل اشتغال اعلام می کنم و گروهی را به زودی برای انجام مطالعات فعال خواهیم کرد تا مقدمات کار بزرگ انجام شود.

 دانشجویان منطقه را بورسیه می کنیم

جهانگیری همچنین درآیین افتتاح مرکز آموزشی کیمیای دانش ۳ در روستای محمدآباد ارزوئیه اظهار کرد: آنچه که اهمیت دارد این است که در حوزه فعالان اقتصادی، موضوعات اجتماعی موجب برکت کار، زندگی و مجموعه زندگانی انسانی داشته باشد و این امر به خوبی در گروه مالی گردشگری تبیین شده است.

رییس گروه مالی گردشگری گفت: احداث مراکز آموزشی کار جمعی و حاصل خرد جمعیت این مجموعه است و معتقدیم توسعه هر کشور و منطقه از آموزش و پرورش شروع می شود و اگر رشد و شکوفایی فرزندانمان را داشته باشیم، ‌می‌توانیم ایرانی آباد و آزاد در زمینه های مختلف و صحنه بین المللی داشته باشیم

وی  افزود: احداث مراکز آموزشی کار جمعی و حاصل خرد جمعیت این مجموعه است و معتقدیم توسعه هر کشور و منطقه از آموزش و پرورش شروع می شود و اگر رشد و شکوفایی فرزندانمان را داشته باشیم، ‌می‌توانیم ایرانی آباد و آزاد در زمینه های مختلف و صحنه بین المللی داشته باشیم.

جهانگیری تصریح کرد : آقای ابراهیم جهانگیری مدیرکل وقت آموزش و پرورش استان پیگیری های جدی در زمینه احداث مدرسه در این مناطق را داشتند و موجب شد حرکت اجتماعی بانک از مناطقی که درد و رنج کشیده که خود ما زمانی در این منطقه زندگی کرده ایم، آغاز کنیم.
رییس گروه مالی گردشگری بیان کرد: خودمان را از جنس این مردم می دانیم و موجب افتخار است که در ماه محرم حرکت اجتماعی ارزنده ای در این روستاها انجام و از مدارس بهره برداری شده و در اختیار دانش آموزان قرار می گیرد.

جهانگیری گفت: انشاءالله همه فعالان اقتصادی به این امر بپردازند و قول می دهیم تعدادی از دانش آموزان این منطقه را که بتوانند به دانشگاه وارد شوند بورسیه کنیم و بتوانیم زمینه بروز و شکوفایی استعدادهای مناسب این منطقه را که می شناسیم، فراهم کنیم.

اختصاص 60 میلیارد ریال اعتبار

در ادامه این مراسم فائض فرخی مدیرعامل بنیاد یاس فاطمه النبی‌(س)  اظهار داشت : عملیات احداث این مدرسه خیر‌ساز از محرم سال گذشته توسط بنیاد نیکوکاری یاس فاطمه نبوی آغاز و در محرم سال جاری به بهره‌برداری رسید.

وی افزود: طی یک سال گذشته کمک‌های زیادی از سوی بنیاد یاس فاطمه‌النبی‌( س) از جمله کمک به بخش‌های حمایتی آلزایمر ایران، مجموعه کهریزک و ... انجام شده است.
وی با بیان اینکه شش طرح آموزشی، ورزشی در استان کرمان و یک باب غسال‌خانه در استان هرمزگان توسط  این بنیاد با اعتبار بیش از 60 میلیارد ریال افتتاح شده است، تصریح کرد: پروژه‌های آموزشی سه باب مدرسه شش کلاسه با زیربنای هر مدرسه 960 متر مربع هستند و هر سه مدرسه در استان کرمان به صورت چند منظوره به بهره‌برداری رسیده‌اند.

فرخی با بیان اینکه همه اعتبارات این طرح‌ها توسط گروه مالی گردشگری و بانک گردشگری تأمین شده است، افزود: در هیچ‌کدام از این طرح‌ها اعتبارات دولتی استفاده نشده است.

وی با اشاره به ویژگی های قابل توجه این مدارس احداث شده در استان کرمان توسط بنیاد نیکوکاری خاطرنشان کرد: این مدارس در مناطقی احداث شده که مهاجر‌پذیر باشند و رشد جمعیتی نیز داشته باشند که در این مناطقی که تا به حال مدرسه احداث شده است، رشد جمعیتی آن‌ها رو به افزایش است.

مدیرعامل بنیاد یاس فاطمه‌النبی‌(س) گفت: این پروژه‌ها با نظارت کامل بر فعالیت‌های اجرایی احداث شده‌اند و همچنین این مدارس به صورت چند منظوره در نظر گرفته شده‌اند و در هرکدام امکاناتی مانند آزمایشگاه، کارگاه آموزشی، خانه معلم و ... در نظر گرفته شده است.
 لازم به ذکر است در این مراسم افتتاح علاوه بر مدیر عامل و رییس هیات مدیره بانک گردشگری ، مدیرکل آموزش و پرورش استان کرمان و مدیرکل نوسازی مدارس، امام جمعه ارزوئیه و جمع کثیری از مردم منطقه حضور داشتند.
